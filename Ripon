পরিবারের বড় ছেলে রিপন। মাইজবাড়ি সরকারি মাধ্যমিক বিদ্যালয়ে সপ্তম শ্রেণির বার্ষিক পরীক্ষা দিয়েছিলেন। এসময় অভাবের কারণে অষ্টম শ্রেণিতে আর পড়া হয়নি। অন্য তিন ছোট বোনদের পড়াশোনা যেনো থেমে না যায়, সেজন্য থাইগ্লাসের কাজ শেখা শুরু করেন একটি দোকানে। 

বৈষম্য বিরোধী ছাত্র আন্দোলনে সারাদেশের ছাত্র-জনতা স্বৈরাচার সরকারের পতনের দাবিতে আন্দোলনে নামলে বসে থাকতে পারেনি সে। ৪ আগস্টে উত্তাল হয়ে উঠে পুরো সুনামগঞ্জ। শিক্ষার্থীদের বিক্ষোভ মিছিলের শুরুতেই শহরের পুরাতন বাসস্টেশন এলাকায় হামলা করে আওয়ামী লীগসহ অঙ্গ সংগঠনের নেতাকর্মীরা। শিক্ষার্থীদের সঙ্গে সংর্ঘষের সময় ছররা গুলি নিক্ষেপ করে পুলিশ। বিকাল সাড়ে ৩ টা পর্যন্ত থেমে থেমে চলে ত্রিমুখী সংঘর্ষ। দুপুর আড়াইটার দিকে জামতলার সামনে আরপিননগর সড়কে সুনামগঞ্জ সদর মডেল থানার অফিসার ইনচার্জ মো. খালেদ চৌধুরী নিজেই তাকে গুলি করে বলে জানিয়েছে প্রত্যক্ষদর্শী অন্যান্য শিক্ষার্থীরা।

গুলিতে রিপনের পায়ের গোড়ালি দুমড়ে-মুছড়ে যায়। বাঁচাও বাঁচাও বলে সে চিৎকার করতে থাকে। 

#JulyMassacre #JulyRevolution #Basherkella
